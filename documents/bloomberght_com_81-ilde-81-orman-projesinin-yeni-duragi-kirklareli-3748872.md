---
url: https://www.bloomberght.com/81-ilde-81-orman-projesinin-yeni-duragi-kirklareli-3748872
depth: 2
crawled_at: '2025-07-12T21:20:29.799493Z'
referrer_url: https://www.bloomberght.com/tarim
orig_size: 17611
clean_size: 8611
title: '"81 İlde 81 Orman" Projesinin yeni durağı Kırklareli'
summary: Türkiye İş Bankası, Orman Genel Müdürlüğü ve TEMA Vakfı iş birliğiyle 2024’te
  yeniden başlatılan "81 İlde 81 Orman" projesinin Kırklareli'deki durağında 20 bin
  fidan dikimi yapıldı.
pub_date: '2025-05-21'
keywords:
- 81 İlde 81 Orman
- Türkiye İş Bankası
- Orman Genel Müdürlüğü
- TEMA Vakfı
- Kırklareli
entities:
- value: Türkiye İş Bankası
  type: ORGANIZATION
  label: sponsor
- value: Orman Genel Müdürlüğü
  type: ORGANIZATION
  label: sponsor
- value: TEMA Vakfı
  type: ORGANIZATION
  label: sponsor
- value: Uğur Turan
  type: PERSON
  label: official
- value: İsmail Karakaya
  type: PERSON
  label: official
- value: Müge Nevşehirli Veziroğlu
  type: PERSON
  label: official
- value: Dr. Ferhat Taze
  type: PERSON
  label: official
- value: Kırklareli
  type: GPE
  label: location
---

Türkiye’nin dört bir yanında orman varlığını artırmayı, çevre farkındalığını güçlendirmeyi ve birçok canlıya yaşam alanı sunmayı amaçlayan "81 İlde 81 Orman" projesi, ilk olarak Türkiye İş Bankası, Orman Genel Müdürlüğü ve TEMA Vakfı iş birliğiyle 2008–2017 yılları arasında uygulanmıştı. Proje, İş Bankası’nın 100. yılı vesilesiyle 2024’te yeniden başlatıldı.

Projenin ikinci etabında Samsun, Erzincan, Konya, Balıkesir, Manisa, Bursa, Kocaeli, Adıyaman, Bitlis, Isparta, Giresun ve Bayburt’ta dikim törenleri gerçekleşti. 13. durak olan Kırklareli’nde düzenlenen programa Vali Uğur Turan, Orman İşletme Müdürü İsmail Karakaya, Türkiye İş Bankası Kurumsal İletişim Müdürü Müge Nevşehirli Veziroğlu ve TEMA Vakfı Orman ve Kırsal Kalkınma Bölüm Başkanı Dr. Ferhat Taze katıldı. Kırklareli Merkez ilçesindeki Karıncak köyünde 6 hektarlık alana 20 bin fidan dikimi yapıldı.

Projenin ilk aşamasında 2011 yılında Kırklareli’nin Kocatarla köyü Maratlık’ta 45 bin fidan dikimi gerçekleştirilmişti. İlk fazda 2 milyon 205 bin fidanla 1.500 hektarlık alanda ağaçlandırma yapıldı. 2008–2012 yılları arasında gerçekleştirilen projede dikim sahalarının %84’ü ormana dönüştü. 2024’te başlayan ikinci fazda 5 yıl içinde 2 milyon 200 bin fidan dikilmesi planlanıyor.