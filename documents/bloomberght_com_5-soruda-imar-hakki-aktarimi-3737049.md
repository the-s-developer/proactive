---
url: https://www.bloomberght.com/5-soruda-imar-hakki-aktarimi-3737049
depth: 2
crawled_at: '2025-07-12T21:20:29.161803Z'
referrer_url: https://www.bloomberght.com/fotohaber
orig_size: 17345
clean_size: 8364
title: 5 soruda imar hakkı aktarımı
summary: Yeni yasayla, 2019 öncesi kamu hizmet alanlarına ayrılıp kamulaştırılmayan
  parsellerdeki vatandaşların imar haklarının başka alanlara aktarılması mümkün olacak.
pub_date: '2024-12-15'
keywords:
- imar hakkı
- kamu hizmet alanları
- kamulaştırma
- yasa değişikliği
- arsa aktarımı
entities:
- value: Köy Kanunu ile Bazı Kanunlarda Değişiklik Yapılmasına Dair Kanun Teklifi
  type: LAW
  label: law
- value: Çevre ve Şehircilik Bakanlığı
  type: ORGANIZATION
  label: author
- value: Türkiye
  type: GPE
  label: country
---

# 5 soruda imar hakkı aktarımı

Köy Kanunu ile Bazı Kanunlarda Değişiklik Yapılmasına Dair Kanun Teklifi, 5 Aralık'ta TBMM Genel Kurulu'nda kabul edilerek yasalaştı. Düzenlemeyle İmar Hakkı Kanunu'na "imar hakkı aktarımı" tanımı eklendi. Çevre ve Şehircilik Bakanlığı paylaşımında şu bilgiler yer aldı:

---

### **01. Hangi arsaları kapsayacak?**

İmar planları içinde 2019 öncesinde (okul, hastane, belediye hizmet alanı gibi) kamu hizmet alanlarına ayrılan ancak uzun yıllar kamulaştırılmayabilen parseli kapsar.

---

### **02. Vatandaş ne kazanır?**

Parselleri kamu alanlarında kalmış olmasından dolayı yapım hakkı verilmemiş vatandaşların hukuki mağduriyeti giderilir.

---

### **03. Mülkiyet değişir mi?**

Vatandaşın parseline el konmaz. Kamu yararı doğrultusunda, parsel/hissesi değerine karşılık başka alanda kullanım hakkı tanınır.

---

### **04. Hak aktarımı nasıl yapılır?**

Değerleme yapılarak elde edilen imar hakkı, imar planı kararıyla belirlenen başka parselde kullanılabilir hale getirilir.

---

### **05. Bedel tespiti nasıl yapılır?**

Kamu gelir ve gider dengesine göre Kamulaştırma Kanunu esasları çerçevesinde bağımsız değerleme firmalarca yapılır.